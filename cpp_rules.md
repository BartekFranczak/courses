---
number: 0
course: Programowanie Obiektowe w c++
material: Regulamin przedmiotu
author: S. Gepner
---

# Regulamin przedmiotu, zasady zaliczenia

1. Przedmiot składa się z:
	* 7 wykładów i 7 obowiązkowych ćwiczeń,
	* kolokwium zaliczeniowego,
	* obowiązkowego projektu zaliczeniowego.

2. Postępy studenta opisane są skalą punktową w zakresie 0-100 punktów. Punkty otrzymuje się za:
	* Zaliczenie wejściówek przeprowadzonych na 5 ćwiczeniach (max 5pkt każda). Łącznie 25 pkt.
	* Projekt zaliczeniowy, 35 punktów.
		* W razie stwierdzenia niesamodzielności pracy (zapożyczenia kodu bez jego zrozumienia) student otrzymuje 0 punktów bez możliwości poprawy.
		* Ostateczny termin zaliczenia projektu ustala prowadzący ćwiczenia, jednak nie może być to termin późniejszy niż ostatni dzień semestru.
	* Kolokwium zaliczeniowe oceniane do 40 punktów.
		* Kolokwium przeprowadzane jest bez wykorzystania materiałów dodatkowych, tj. notatek, książek, pamięci zewnętrznych, itp.
		* W razie stwierdzenia niesamodzielności pracy (zapożyczenia kodu bez jego zrozumienia) student otrzymuje 0 punktów.

3. Zaliczenie przedmiotu jest możliwe jedynie w przypadku uzyskania minimalnej liczby punktów z każdej ocenianej części, tj.:
	* 13 punktów z ćwiczeń,
	* 18 z projektu,
	* 21 punktów z kolokwium
	W przypadku nieuzyskania minimalnej liczby punktów student otrzymuje ocenę niedostateczną (2.0).

4. W przypadku uzyskania minimalnej liczby punktów, podanej w punkcie 3, ostateczna ocena obliczana jest w następujący sposób:
	* 0-50: 2.0
    * 51-60: 3.0
    * 61-70: 3.5
    * 71-80: 4.0
    * 81-90: 4.5
    * 91-100: 5.0
    Oceny wystawione w ostatnim dnu semestru są ostateczne. Nie będzie popraw w sesji ani semestrze letnim. Nie istnieją oceny „N”.

5. Obecność na ćwiczeniach jest obowiązkowa. Każda nieusprawiedliwiona i nieodrobiona nieobecność na ćwiczeniach powoduje odjęcie 3 punktów.
	* W przypadku nieobecności w wyniku zdarzeń losowych odrobienie ćwiczeń możliwe jest po przedstawieniu zwolnienia.
	* W przypadku nieobecności planowanej (np. wyjazd) odrobienie jest możliwe jedynie w przypadku wcześniejszej zgody prowadzącego ćwiczenia.
	* Zasady, oraz termin odrobienia nieobecności ustala prowadzący ćwiczenia.

6. Prowadzący ćwiczenia może zorganizować poprawę kolokwium zaliczeniowego. Do kolokwium poprawkowego może przystąpić student:
	* Obecny na kolokwium zaliczeniowym lub z usprawiedliwioną na nim nieobecnością. Obowiązują zasady jak w 5a,b.
	* Z zaliczonym projektem zaliczeniowym. Brak pozytywnej oceny z projektu uniemożliwia poprawę kolokwium.
	* Obecny na 5 z 7 wykładów.

7. Zapisy do grup laboratoryjnych odbywają się na pierwszym wykładzie. Kolejność zapisu wg. list rankingowych dostępnych w wirtualnym dziekanacie w dniu zapisu.
	* Studenci niezapisani na przedmiot nie mają prawa uczestniczyć w laboratoriach.
	* Studenci zapisani, zapisani po terminie i nie wymienieni na listach dziekańskich zapisują się jako ostatni.



