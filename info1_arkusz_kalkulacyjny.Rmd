---
author:
course: Informatyka I
material: Instrukcja 11
number: 11
---

Niniejsza instrukcja zawiera ćwiczenia dotyczące arkusza kalkulacyjnego.
Można je wykonać wykorzystując darmowe oprogramowanie (np. *LibreOffice Calc* czy *WPS SpreadSheets* lub też komercyjne (np. *Microsoft Excel*).
Składnia formuł we wszystkich wymienionych programach nie różni się znacznie.

Dla wygody, każde zadanie powinno być rozwiązane w odrębnej karcie arkusza kalkulacyjnego.

## Tabliczka mnożenia
Stwórz tabelę zawierającą tabliczkę mnożenia do dziesięciu.

- Skorzystaj z możliwości przeciągania formuł i blokowania wybranych adresów.
Przykładowo, odwołanie `A$3` oznacza, że przy przeciągnięciu pionowo, numer wiersza nie ulegnie zmianie.
Przy przeciągnięciu poziomo, zmianie ulegnie kolumna.
- Tabelę sformatuj tak aby wyglądała tak jak na Rys. 1.

![Rys.1. Tabela z tabliczką mnożenia.](figures/info1/excel_1.png "Tabliczka mnożenia.")

## Sprzedaż aut
Stwórz tabelę zawierającą informacje o sprzedaży pięciu modeli samochodów.

- Kolumny $2$ -- $5$ uzupełnij wymyślonymi danymi.
- W celu zsumowania zawartości komórek użyj funkcji `sum()`.
- Tabelę sformatuj tak aby wyglądała tak jak na Rys. 2.

![Rys.2. Tabela sprzedaży aut.](figures/info1/excel_2.png "Tabela sprzedaży aut.")

## Wyniki z kolokwium
Stwórz dwie tabele.
Pierwsza powinna zawierać kolumny jak na Rys. 3.
Kolumny należy uzupełnić wymyślonymi danymi.

![Rys.3. Wyniki z kolokwium.](figures/info1/excel_3.png "Wyniki z kolokwium.")

Druga tabela powinna zawierać dwie kolumny: `Nr indeksu` oraz `Imię i Nazwisko`.

- Kolumnę `Nr indeksu` należy uzupełnić numerami indeksu z poprzedniej tabeli ale w innej kolejności.
- Kolumnę `Imię i Nazwisko` należy wypełnić korzystając z funkcji `VLOOKUP()` i `CONCENATE()`.  
Funkcja `VLOOKUP()` wyszukuje wiersz zawierający zadaną wartość w wybranej tabeli i zwraca wartość znajdującą się w wybranej kolumnie.  
Funkcja `CONCENATE()` łączy wybrane ciągi znaków w jeden.

## Wykres funkcji jednej zmiennej
Stwórz wykres funkcji
$$
f(x) = \frac{1}{|x - 1| + 1}
$$
dla $x \in [-2,2]$.  
W tym celu:

- Utwórz dwie kolumny -- jedną z wartościami argumentu `x`, dla których ma być narysowany wykres, a drugą z wartościami funkcji `f(x)` (moduł liczby wyznacza funkcja `ABS()`).
- Utwórz pole tekstowe lub obiekt typu *Microsoft Equation* w celu dodania wzoru funkcji.
- Utwórz wykres i sformatuj go jak na Rys. 4.

![Rys.4. Wykres funkcji jednej zmiennej.](figures/info1/excel_4.png "Wykres funkcji jednej zmiennej.")

## Wykres funkcji dwóch zmiennych
Utwórz wykres funkcji
$$
f(x, y) = |2 - (x^2 + y^2)|
$$
w obszarze $D={(x,y)|x\in[0,1.6] \wedge y\in[0,1.6]}$.
Pierwszy wiersz powinien zawierać wartości argumentu `x` a pierwsza kolumna wartości argumentu `y`.
Komórki znajdujące się ,,na przecięciu'' komórek zawierających współrzędne powinny zawierać wartości funkcji $f(x,y)$. 

![Rys.5. Wykres funkcji dwóch zmiennych.](figures/info1/excel_5.png "Wykres funkcji dwóch zmiennych.")

## Wyznaczanie pierwiastków funkcji kwadratowej
Utwórz arkusz w celu wyznaczenia pierwiastków funkcji kwadratowej.
W tym celu:

- Wyznacz *deltę* na podstawie wartości w komórkach odpowiadających współczynnikom.
- Wyznacz liczbę pierwiastków na podstawie wartości *delty* (użyj funkcji `IF()` w celu sprawdzenia warunków.)
- Wyznacz wartości pierwiastków.
Jeśli pierwiastek nie istnieje, niech w komórce znajdzie się napis ,,brak''.

![Rys.6. Miejsca zerowe funkcji kwadratowej.](figures/info1/excel_6.png "Miejsca zerowe funkcji kwadratowej..")
